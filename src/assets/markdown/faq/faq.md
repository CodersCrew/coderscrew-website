### Kim jesteście?

Łączymy ludzi z pasją, którzy chcą się rozwijać w takich dziedzinach, jak Web Development, UX Design, Project Management, Data Science i Online Marketing. Jesteśmy organizacją non-profit, która kieruje swoje działania zarówno do osób rozpoczynających swoją przygodę z IT, jak i z większym doświadczeniem.

### Kto może dołączyć do CodersCrew?

Kryteria są różne w zależności od wybranej gildii i obecnie realizowanych projektów. Jeśli jesteś zainteresowany dołączeniem do CodersCrew – napisz do nas wiadomość na kontakt@coderscrew.pl. Opisz swoje zainteresowania, zdobytą wiedzę, umiejętności i doświadczenie, a odpiszemy, jakie są możliwości Twojego rozwoju w organizacji.

### Jak dołączyć do CodersCrew?

Wyślij maila na kontakt@coderscrew.pl z krótkim opisem tego, co już wiesz i umiesz oraz tym, czego chcesz się nauczyć i w jakim kierunku się rozwijać. Po rozeznaniu sytuacji w stowarzyszeniu odpiszemy Ci czy i jakie są możliwości Twojego rozwoju w organizacji. Nadamy Ci dostępy do narzędzi i miesiąc próbny na zapoznanie się z tym jak działamy oraz podjęcie decyzji o dołączeniu do CodersCrew w roli członka stowarzyszenia.

### W jakich obszarach mogę się rozwijać jako członek?

Web development, UX/UI design, project management, data science i online marketing. Ale… nie zamykamy się tylko na te obszary. Jeśli interesujesz się czymś innym związanym z IT, masz predyspozycje liderskie, marzysz o zbudowaniu zespołu i realizacji własnego projektu – napisz do nas na kontakt@coderscrew.pl. Umówimy się na rozmowę i może uda Ci się wcielić swój zamysł w życie w CodersCrew.

### Jakie są korzyści z bycia członkiem CodersCrew?

Oj, dużo tego jest! :) Część z nich zależy od gildii i projektu, do których dołączysz. Niektóre z nich, bardziej ogólne, wylistowaliśmy w zakładce Dlaczego warto do nas dołączyć?

### Czego się spodziewać dołączając do CodersCrew?

To zależy od gildii (obszaru działania) i projektu, do których dołączysz. W dwóch słowach – dużo rozwoju. Będziesz miał spotkania projektowe (głównie online), praktyczne zadania do wykonania, możliwość samodzielnej nauki pod okiem lidera, okazje do wykazania się inicjatywą i wiele więcej.

### Jakie są obowiązki członka CodersCrew?

Wywiązywać się z zadań, za które się zabierzesz oraz ponosić odpowiedzialność za swoje słowa i czyny. Angażować się w działalność organizacji, być obecnym na istotnych dla stowarzyszenia zebraniach, w tym Walnym Zgromadzeniu, na którym zapadają decyzje o dalszym funkcjonowaniu organizacji. Płacić miesięczną składkę członkowską w wysokości 30 zł/miesiąc.
